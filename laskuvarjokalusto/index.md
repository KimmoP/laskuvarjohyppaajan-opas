# Laskuvarjokalusto ja hyppyvarusteet

## Laskuvarjokokonaisuus
Laskuvarjokokonaisuuteen kuuluu reppuvaljasyhdistelmä sekä kaksi varjoa: pää- ja varavarjo. Molemmat näistä ovat liitovarjoja, jotka ovat muodoltaan siiven kaltaisia. 

Varjojen liitosuhde on noin 3:1, eli liitäessään kolme metriä eteenpäin ne vajoavat metrin.

Wings-reppuvaljasyhdistelmä hyppääjän päällä

### Päävarjo
Päävarjo, joka koostuu kuvusta, punoksista ja sliderista, on kantohihnojen välityksellä kiinni valjaissa kolmirengaslukkojen avulla. Kupu on rakennettu tunneleista, joiden toinen pää on umpinainen. Eripituisilla kantopunoksilla kuvun kohtauskulma pidetään sellaisena, että etureuna on takareunaa hieman alempana. Liitovarjo muodostaa nostovoimaa samalla tavalla kuin lentokoneen siipi.

### Varavarjo
Varavarjo on rakenteeltaan ja toiminnaltaan samanlainen kuin päävarjo. Varavarjoa käytettäessä laskeutumispaikka saattaa olla muualla kuin laskeutumisalueella. Tämän vuoksi alastuloasennon on oltava hyvä ja tarvittaessa on tehtävä maahantulokierähdys.

## Reppu-valjasyhdistelmä

Kuva 2.3. 1. Valjaan pystyhihnojen säätösoljet 2. Pää-
varjon irtipäästöpampula 3. Varavarjon avauskahva
4. Rintahihna 5. Varavarjon pakkolaukaisuhihna
RSL 6. Koukkupuukko (sijainti
voi vaihdella) 7. Kolmirengasolkalukot 8. FXC-automaattilaukaisimen säätöyksikkö (mikäli käytössä joku muu, merkitse säätöyksikön paikka kuvaan) 9. Reisihihnat

Kuva 2.1: Päävarjon osat: 1. Kupu 2. Tunnelipari 3. Kuvun takahelma 4. Stabilisaattori 5. Kantopunokset 6. Ohjauspunokset 7. Slider 8. Kantohihnat 9. Apuvarjo 2.4: 10. Päävarjon apuvarjo 11. Päävarjon reppu 12. Varavarjon reppu 13. Päävarjon läppä 14. Päävarjon avauskahva hyppymestarille (NOVA-kahva) 2.5: 10. PL-hihna 11. Päävarjon reppu 12. Varavarjon
reppu 13. Päävarjon läppä

2.3 Lisälaitteet
Pää- ja varavarjon lisäksi valjaissa on laitteita lisäämässä hyppääjän turvallisuutta. Näiden laitteiden tarkoituksena on varmistaa varavarjon aukeaminen.

Varavarjon pakkolaukaisuhihnan (Reserve Static Line, RSL) tarkoituksena on varmistaa varavarjon avautuminen päävarjon irrottua valjaista. Järjestelmä liittää päävarjon kantohihnan ja varavarjon aukaisujärjestelmän yhteen.

Hyppääjän on mahdollista vapauttaa varavarjon pakkolaukaisuhihna avaamalla päävarjon kantohihnaan kytketty pikalukko.

Kun päävarjon kantohihnat ovat päävarjon irtipäästön
(4.4 s.22) jälkeen irronneet kolmirengaslukoista, päävarjo vetää irrotessaan varavarjon pakkolaukaisuhihnasta ja avaa varavarjon. Varavarjon pakkolaukaisuhihna on kuitenkin vain apuväline. Hyppääjän on aina avattava varavarjo vetämällä varavarjon kahvasta!

2.6: Kolmirengaslukko
2.7: Kolmirengaslukko on auennut. Päävarjon kantohihna vetää irrotessaan RSL-hihnasta. Toinen lisälaite varavarjon aukaisuun on automaattilaukaisin (Automatic Activation Device, AAD). Käytössä on kahta eri tyyppiä: mekaaninen (FXC) ja elektroninen (Cypres ja Vigil). Laitteiden tarkoitus on avata varavarjo, jos hyppääjä putoaa liian kovalla vauhdilla liian matalalla. Molemmat laitteet on säädetty toimimaan määrätyssä korkeudessa (n. 300 m).

Oppilaan ollessa kyseessä vain hyppymestarilla on oikeus säätää automaattilaukaisinta. FXC:n säätölaitteessa on JUMP/OFF-nuppi, jonka on koko ajan oltava JUMP-asennossa. On olemassa kaksi tilannetta, joissa FXC:n JUMP/OFF-nuppi käännetään OFF-asentoon:
* Koneella alas tultaessa hyppymestarin käskystä
* Laskeuduttaessa veteen (5.5.1 s.27)

2.8: Cypres-automaattilaukaisimen käyttöyksikkö

## Muut hyppytoiminnassa käytettävät varusteet
* Kova kypärä, jossa kiinnityshihna on kypärän ulkopuolella.
* Radiovastaanotin on oltava ainakin kolmella ensimmäisellä hypyllä.
* Suojalasit suojaavat silmiä viimalta ja roskilta.
* Haalari, jossa ei saa olla tarttuvia taskuja tai ulokkeita, jotka voivat takertua johonkin tai joista hyppääjä voi vahingossa ottaa kiinni
kahvoista kiinni ottaessaan. Haalarin alle
puetaan säähän sopiva vaatetus, joka ei haittaa
liikkumista.
• Sormikkaat ovat pakolliset oppilailla. Niiden
on oltava lämpimät, mutta ei liian paksut eikä
liukkaat.
• Kengät, joiden on oltava hyppytoimintaan
soveltuvat (ei koukkuja tms.).
• Korkeusmittari, joka nollataan maassa. Mittari
kiinnitetään rintahihnaan tai käteen.
• Koukkupuukkoa käytetään takertumien selvittämiseen
sotkeutumis- tai törmäämistilanteissa.
• Pelastusliivi puetaan koulutuspäällikön harkinnan
mukaan, jos hyppypaikalla on ilmeinen
hukkumisvaara.
Hypyn aikana mukana ei saa olla mitään tarpeetonta
(esimerkiksi avaimet, kynä tai matkapuhelin).
Lisäksi aina hyppäämään tultaessa on
oltava mukana hyppypäiväkirja.
2.5 Hyppyvarusteiden käsittely
Suojaa varjoa auringonvalolta, kosteudelta ja likaantumiselta.
Nosta valjaita olkahihnoista ja
varo tarttumasta aukaisukahvoihin sekä vaijereiden
suojaputkiin. Varjoa ei tule heitellä, laahata
eikä sen päällä tule istua. Älä tupakoi, kun
olet pukenut valjaat päälle.
Oppilaan päävarjon pakkaamista saa valvoa
henkilö, jolla on itsenäisen hyppääjän kelpoisuus.
Oppilaan käytössä olevan päävarjon pakkauksista
ja pakkaustarkistuksista pidetään kirjaa.
Varavarjon saa pakata vain siihen koulutuksen
saanut henkilö. Varusteet palautetaan aina
hypyn jälkeen omille paikoilleen.
2.6 3X3 -tarkastus
Peruskoulutusvaiheessa oppilaalle opetetaan
varusteiden perusteellinen tarkastus, mutta itseaukaisuvaiheessa
varjon perustarkastus voidaan
tiivistää 3X3 -tarkastukseen (kolme kolmea
-tarkastus):
1) Tarkastetaan, että solkia on kiinni kolme:
• Vasemman jalkahihnan solki
• Oikean jalkahihnan solki
• Rintahihnan solki
2) Tarkastetaan, että kahvoja on kolme ja ne
ovat kiinni:
• Päävarjon avauskahva
• Päävarjon irtipäästöpampula
• Varavarjon avauskahva
3) Tarkastetaan, että kolmirengaslukot ovat
kiinni ja oikein.